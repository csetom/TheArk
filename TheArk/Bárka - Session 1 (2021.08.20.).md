---
---
Bárka - Session 1 (2021.08.20.) 

A következő reggel volt még idejük körbe nézni a Marketen. Flavusz, pár helyinek bemutatta a puskát és annak működését, és egy egyességet kötött, hogy ha sokszorosítani próbálják, vagy fogják akkor neki is jusson valami a bevételből. Eközben Aida meglátogatott egy helyi kocsmát, ahol érdeklődött, hogy tudja-e bárki, hogy hogyan lehet legyőzni egy sárkányt. Találkozott egy idős emberrel, akivel beszélgetésbe elegyedett, de nem sok információt sikerült kapnia (puska és lánc). Amikor az idős férfi kiviharzott a kocsmából, Aida megpróbált utána menni, ám helyette Squark-ba ütközött. Elmesélték egymásnak a történetek, majd beszélgetésüket megszakította egy hirtelen “odapukkant” alak, aki egy cetlit nyomott a kezükbe, majd úgy ahogy megjelent, eltűnt. A cetlin a Tholl által megjelölt hotel volt feltüntetve, ahol a csapat többi tagjával megismerkedhetnek. A találkozóig volt még egy kis idejük, így Squark bevásárolt magának, szerzett egy poncsót, és megkóstolhatott egy különleges ételt, amit kenyérnek hívtak. Aida addig a Market kukáiban túrkált érdekességek után. Egy ellenőr megállította, de könnyedén megúszta az esetleges problémát. Sikerült találnia egy fiolát, amiben egy furcsa gáz terjengett. Drog vagy por. Kis kalandjaikat követve összetalálkoztak, majd elindultak a kijelölt hely felé. 

A Hotelhez érve Tholl bevezette őket a belső térbe, ahol egy nagyobb asztalnál foglaltak helyet. 3 másik személy várta már őket. Volt közöttük egy barna, rövid hajú ember, aki Nia néven mutatkozott be. Kiderült, hogy ő egy csapdakészítő és Aida-val szinte rögtön megtalálták a közös hangot. A másikuk egy Élőfém volt, ő Zora néven mutatkozott be. Ő a csapat védvonala, aki leginkább a nagyobb sérülésektől, fenyegetésektől fogja megvédeni a csapatot. Végül pedig egy alacsony perimedeus mutatkozott be Skiira néven, aki főleg a mágiához ért. Mindhármuknak megvolt a saját stílusa. Nia nyitottabb és barátságosabb volt, mint a másik kettő, Zora inkább a szemlélődőbb, távolságtartóbb volt, Skiira pedig kemény, magánakvaló jellemmel rendelkezett. Utóbbival Aida kisebb összetűzésbe keveredett, mert Aida büdös volt, melynek hatására a perimedeus kiviharzott a hotelből. 

A beszélgetést folytatva, Squark és Aida megosztott pár információt a múltjukról, a járgányokról, a világukról, melynek következtében Zora kiakadt és ordibálni kezdett Tholl-al, hogy a Halott Világból hozott idegeneket. Niát karonfogva ő is kirohant az épületből. E tapasztalat csak még jobban növelte a páros gyanúját Tholl-al kapcsolatban, aki megígérte nekik, hogy rendbe hozz a dolgokat.  

Az eseménydús este után mindketten elfoglalták a szobájukat, ám Flavusz nem akarta annyiban hagyni a dolgot, így álruhát öltött magára és követni kezdte az alpakkát. Sikeresen rátalált, ahogyan a csapat másik három tagjával vitatkozik, azonban a beszélgetésükből nem sokat tudott megérteni. Pár szót azonban sikerült lehallgatnia: “kezemben”, “megbízhatatlan”, “nagy dobás”. Ezekből sok mindent nem értett meg, azonban Skiira fenyegetése testbeszédével nyilvánvalóvá vált. A találkozásukat követően Flavusz tovább próbálta követni Tholl-t, azonban az alpakka különböző sikátorokat használt a menekülésre, így az akció sikertelen volt. Ezt követően visszament a hotelbe és Aida-t ébren találva elmesélte neki a látottakat. A páros megbeszélte, hogy sokkal éberebbek lesznek, nem nagyon bíznak meg az új tagokban. Az estéjük régi történeket felelevenítésével telt el. 

Másnap Tholl egy “lovas kocsival” várta őket, vele együtt mentek el az alpakkák világa felé vezető alagúthoz, és a csapat többi tagjával is a bejáratnál találkoztak. A rövid út alatt Tholl egy “kávé” nevezetű itallal kínálta meg a párost, Aida nagy lelkesedéssel fogadta el a számára új italt. Mikor az alagút bejáratához értek, újra egyesült a csapat. Mindenki bocsánatot kért egymástól az előző esti félreértések miatt.  Ezt követően egy karavánnal együtt indultak útnak. 

Az út során a csapat elkezdett jobban összeismerkedni. Aida főleg Niával és Zorával beszélgetett többet, Squark pedig a szinte láthatatlan Skiira-val mélyítette kapcsolatát. Az utazás viszonylag békésen telt, egészen addig, amíg útonállokat nem vett észre Flavusz. A csapat készenlétbe állt, majd a megfelelő pillanatban elkezdődött a harc. A harc Nia csapdájának felrobbanásával ért véget, melynek következtében Squark sérült meg jobban. 