---
tags: Planning
---
Bárka - Session 0  

Aida és Squark egy sárkány elől menekültek. A kocsit Squark vezette, Aida pedig a sárkány támadásait, illetve tartózkodási helyét ismertette gyíkember társával. A nagy üldözésben egyszer csak beleestek egy lyukba. Egy sötét lyuk volt, melyet közelebbről megvizsgálva látták, hogy egy alagút, amely vezet valamerre. Az árok túl mély volt ahhoz hogy kimásszanak, de mégis minek akarnának kimászni, ha egy sárkány őrzi a területet?! Lehetőségeik hiányában a két jómadár elindult az alagútban.  

Egy hosszú napig utaztak, egészen addig amíg a kocsi ki nem fogyott az üzemanyagból és le nem robbant. Ezt követően összeszedtek mindent, amit vinni tudtak és az út további részét gyalog tették meg. Sokáig mentek, mígnem elérték a kivezető utat. Kilépve a megszokott sötétségből egy teljesen új világ tárult a szemük elé. Ismeretlen, visszamaradt technológiák színes skálájának piaca vette körül őket. Aida-t egyszerre lenyűgözte és megrémítette a hely, hiszen nem emlékezett arra, hogy valaha is hallott volna egy ilyen hatalmas és kultúrákkal teli helyről.  

Squark volt az egyszerűségek embere, jóval talpraesettebb volt, mint Aida, így elkezdett körbe kérdezni, hogy mégis megtudják, hol vannak, mi ez a hely. Nemsokkal később megtudták, hogy ezt a bazárokkal teli helyet "Marketnek" hívják, a többi világot összekötő kereskedő világ. Ezen új tudást kihasználva felszereléseiket megújították, szereztek élelmet, vizet, majd ezt követően egy helyi kofa elvezette őket az archívumba, ahol egy szellem (hologram) elmesélte nekik a világ felépítését, a történelmet, a vallást és a hozzá kapcsolódó hiedelmeket, a világok jelenlegi állását. Flavusz számára kisebb megkönnyebbülést jelentett, hogy ebben a világban már nem kell menekülnie, Aida számára azonban lesújtóan hatott a tény, hogy valószínűleg nem fog egy hamar visszajutni saját világukba az adósságát kifizetni és azzal együtt a családját kiváltani. 

A történelem meghallgatása után a kicsapat elhagyta a könyvtár épületét, végig gondolva, hogy mégis hogyan tovább. Váratlan meglepetésként érte őket, hogy egy kisebb társaság primitív fegyvereiket szegezték rájuk, miközben súlyos fenyegetésekkel bombázták őket. Már majdnem komoly konfliktus alakult ki, amikor hirtelen megjelent egy komolyvágású alpakka, akinek szavára a társaság inkább úgy döntött, hogy békén hagyja a két “elveszett bárányt”. 

Ezt követően bemutatkoztak egymásnak. Kiderült, hogy az alpakkát, Tholl-nak hívják és egy különleges munkát ajánlott a csapatnak. A részleteket pedig egy külön helyen tervezték megbeszélni, melynek helyét és idejét az alpakka ismertette velük. Ezt követően Tholl elvezette Aida-t és Squark-ot egy étterembe. A két barát számára egyszerre új és izgalmas volt az az életminőség, amelynek ott lehettek szemtanúi. A vacsora alatt, az alpakka elmagyarázta, hogy azért van rájuk szüksége, mivel a világ, ahonnan jöttek arról “híres”, hogy nem félnek az elsők technológiájától, és egy olyan ereklyét szeretne megszerezni, amelyhez jól jönne egy ilyen “tudás”. A kiscsapat számára viszonylag gyanús volt az ajánlat, azonban egy egymás közötti megbeszélést követően elfogadták az ajánlatot. Tholl foglalt szállást nekik, majd megegyeztek, hogy jelezni fog az indulást előtt és elmondta, hogy további 3 fő fog csatlakozni ehhez a kis akcióhoz. Ezt követően mindenki ment a dolgára. 
