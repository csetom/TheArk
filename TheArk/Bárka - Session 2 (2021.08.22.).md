---
tags: Planning
---
Bárka - Session 2 (2021.08.22.) 

A harc hevében szerzett sebek begyógyítása és a fáradalmak kipihenése után nem hiányzott már más, csak egy jó étel. Aidán és Squark-on volt a sor a főzésben. Szoros meccs volt, hogy melyikük készít finomabb ebédet, azonban az Aida által készített Bronze Moon klán specialitása nyerte el legjobban az utazók tetszését. 

Az út további részében nem találkoztak újabb útonállókkal, biztonságban eljutottak a kijelölt városba, Warcester-be. A város egy hatalmas óázisban helyezkedett el, melynek víztározója magával ragadta Aida-t és Flavuszt. Aida egyből minden ruháját ledobva magáról a vízbe vetette magát. Flavusz sokkal diszkrétebben és a többiek figyelmét elkerülve tette meg a mutatványt. Míg Aida nagyban élvezte a vizet addig Flavusz, ellopta az egyik ruhadarabját és elrejtette Tholl kocsijában. A lánynak természetesen nem tűnt fel társa csínytevése. Miután a vízből kilépve nem találta meg a nadrágját, kénytelen volt felvenni egy másikat a pót ruhái közül. Flavusz és Skiira jót szórakoztak rajta.  

A móka után volt még egy kis idő a feltöltődésre. Tholl elment elintézni a hátasok cseréjét, a többiek addig elfoglalhatták magukat. Flavusz úgy döntött körbe kérdez a helyiektől a csapatról és Tholl-ról, illetve a helyi pletykákról. Aida hasonlóan cselekedett, csak ő a Két Kecskebak-ot, a helyi kocsmát választotta ennek kivitelezésére. Flavusz megtudta, hogy korábban is járt már itt Tholl a csapattal, csak akkor Zora helyén valaki más volt. Egy bulldózer, akiről három féle pletyka terjedt. 1. Meghalt egy korábbi küldetésen 2. Összeveszett Niával és elhagyta a csapatot 3. Családot alapított. 

Aida sajnos nem járt sikerrel a kocsmárosnál, de ehelyett Niával elegyedett mélyebb beszélgetésbe. Aztán a lány elvezette őt egy alvilági tavernába, ahol a bizalom építéseként figyelmeztette őt, hogy ne bízzanak az alpakkában. A beszélgetést követően elmentek alapanyagot szerezni a korábban beszélt csapda elkészítéséhez (Keresztbeforduló átkötő csapda), majd visszamentek a találkozóhelyre. 

Ez idő alatt Squark elindult megkeresni Aida-t a kocsmába, azonban nem találta ott a lányt. Helyette a kocsma vezetője szólította oda magához, ugyanis Aida hagyott neki egy italt, mielőtt elment. A kocsmárost is kikérdezte új információ reményében, aki egy negyedik variációval tudott szolgálni a csapattal kapcsolatban, mégpedig, hogy a bulldózer sosem volt tagja a csapatnak. Ezt követően felajánlott pár lehetőséget a szórakozásra, mint pl. Késdobálás, szkanderozás, pókerezés stb. Végül úgy döntött, kést fog dobálni. Egy hozzá hasonló alak provokálni kezdte őt, majd a késdobálással mérték össze erejüket. Flavusz felajánlotta a puskáját, a másik gyík pedig a számszeríját. Nagyon izgalmas küzdelem volt, de a végén Squark veszített. Szerencséjére ellenfele nem találta elég értékesnek a puskát így az nem kellett neki, helyette pénzt kért. A kést dobálást követően Flavusz is elindult a találkozóhelyre. 

A megbeszélt helyen összegyűlt a kis csapat, röviden mindenki beszámolt arról, hogy mivel töltötték a délutánt, majd ismerkedni kezdtek a hátasokkal. A hátasok …(Tomi írd le kérlek ide, hogy milyen állatok voltak) Hasonlóan kellett ülni rajtuk, mint egy motoron, így Aida ás Squark számára meglehetősen egyszerű volt a felszállás és a rajta maradás.  

Tholl elmondása szerint a következő állomásuk 10 napi járásra van, így ennek megfelelően kell pakolni. Miután minden szükséges felszerelést elpakoltak és a hátizsákokat is megtöltötték a legszükségesebb holmikkal, sikerült útnak indulniuk.  Útközben Aida talált egy leplet, melyet Niával felhasználva sikerült összerakniuk egy ballont. Mikor a kísérleteik következtében magasra repült a hőlég ballon, akkor realizálódott bennük, hogy az öröktüzet is vitte magával. Squark gyorsan reagálva a lányok baklövésére, lelőtte a ballont, és sikerült visszaszerezni az öröktüzet. Aidanak sikerült beszélgetnie Zorával is, akit főleg a védelmezőségéről kérdezett. 

Szépen haladtak, amíg a távolban ismét útonállókat véltek felfedezni. Aida-nak az az ötlete támadt, hogy az egyiket kihívja egy párharcra, amíg a többiek elrejtőznek és megpróbálják előnyösebb helyzetbe juttatni magukat. Lehetetlen tervnek tűnt, azonban a lánynak sikerült magára hívnia az egyikük figyelmét, és egy ökölharcra csábítani azt. Sikerült elég sokáig húznia az időt, így a konfliktus lerendezése viszonylag simán ment. Szereztek pár sérülést, de az út további részében ki tudták pihenni magukat. 

A 10. nap táján egy pusztasághoz érkeztek. Nia és Aida számonkérték Tholl-tól a helyzetet, hiszen mindketten tisztában voltak azzal, hogy már elérték a tizedik napot, azonban várost sehol sem láttak. Az alpakka elhessegetve az esetleges konfliktus lehetőségét a földön kutatva kezdett el keresni valamit. Aida csatlakozott hozzá, hiszen eszébe jutott, hogy az ő világukban is gyakran megesett, hogy földalatti városban szálltak meg, azt gondolta talán itt is ez a helyzet. Amikor az alpakka felkiáltott, hogy “megvan!” Aida és Squark szinte egyszerre ugrottak mellé, hogy lássák, mit talált. Ami ezután történt arra senki sem számított. Hirtelen a semmiből robot felsőtest emelkedett ki a földből. Tholl, amilyen gyorsan csak lehetett, ledobott egy Elsők technológiájával készült pajzsot a földre, amely körbe kerítette hármukat, kizárva Niát, Zorát és Skiira-t. A furcsa technológia egy hatalmas lézersugárral próbálta kiiktatni a betolakodókat. Aida dühösen pisztolyt rántott az alpakkára szegezve azt, de mielőtt lőhetett volna Flavusz közéjük állt, ő is a puskáját tartva Tholl felé, megakadályozva, hogy a lány lelője az áruló munkaadójukat. Míg Squark elkezdte kikérdezni Tholl-t, Aida eltéve a fegyverét kétségbeesetten kereste a megoldást a helyzetre, hiszen kint ragadt csapattársait folyamatosan bombázta az égető lézer és ha nincs Zora, aki masszív pajzsának és szívósságának köszönhetően bekapja a támadásokat, Nia és Skiira már rég halottak lennének.  

A helyzet súlyossága egyre csak növekedett és a döntések terhe ólmos nehezékként omlott a páros vállára. Squark kicsikarta Tholl-ból, hogy le kell nyugtatni a gépezetet, hogy néhány napig nem reagáljon a betolakodókra, és azt, hogy már 4 csapatot vitt el ilyen helyre. 4 csapat veszhetett oda az expedíció alatt. Mikor Aida megpillantott egy félig lelógó fémdarabot a robottesten első gondolata az volt, hogy ki kell jutnia a pajzsból, odaszaladni és vagy átprogramozni a gépezetet vagy valahogyan berobbantani. Megpróbálta először maga kioldania pajzsot, azonban Flavusz nem engedte. Ekkor Aida megpróbálta elmutogatnia kint maradt csapatnak, amit észrevett, és próbálta átadni nekik, hogy ott kell végrehajtaniuk valamit. Nia volt az, akinek sikerült megértenie, hogy mit próbál Aida üzenni a pajzson belülről. Ekkor sokat mondóan a lányra mutatott, majd felengedett egy hőlég ballont. Gyorsan kellett cselekedni. Aida a “Bízz bennem!” tekintettel próbálta rávenni Flavuszt, hogy engedje ki, aki végül kibiztosította a pajzsot. Aida úgy kezdett el futni, mint még soha életében, Flavusz pedig a lelógó fémdarabot megcélozva igyekezett segíteni letisztítani Aida számára a terepet. Skiira a ballonra ráugorva várta a Niától érkező robbanószert, aki azt egyből megkaparintva Aida felé hajította. A lány az utolsó pillanatban pattant ba a robottest belsejébe, épphogy elkapva a dinamitot, amit teljes erejével mélyebbre hajított, és mielőtt az felrobbanhatott volna, kiugrott onnan. Hangos robaj jelezte az akció sikerességét. A dinamit felrobbant, és a robottest élettelenül hullott a homokos földre.  

Ezt a kellemetlen találkozást mindenki túlélte, azonban Zora nagyon csúnyán megsebesült, világos volt mindenki számára, hogy neki itt kell maradnia. A csapat eldöntötte, hogy az estét itt töltik és átbeszélik a további lehetőségeiket. Az este folyamán mindenki őszintén elmondott mindent a másiknak. Megegyeztek, hogy nem hagyják futni Tholl-t, Nia elmegy a városba segítségért és ellátmányért, Zora kint marad őrizni a nehezebb cuccokat és közben gyógyítja magát, Skiira pedig Aida-val és Squark-al fog belépni az ereklyét őrző elsők romjaiba, hogy elkapják az áruló alpakkát. 