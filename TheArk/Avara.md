---
tags: Fajok
---
A Kóborok, vagy - ahogy magukat nevezik - az Avara nép egy folyamatos vándorlásban lévő faj. Az angyalok közötti nagy háború idején világuk elpusztult, ezért el kellett hagyniuk otthonukat. A háború után visszatérni nem tudtak, mivel az akkor már Halott Világgá vált. Kénytelenek voltak új otthont keresni, azonban sehol sem találtak olyan megfelelő helyet, mint a “szülőviláguk”, így a nomád életmódot választották. Mikor a fajok emlékezete törlésre került, génjeikben megmaradt a vándorlás iránti vágy, és a letelepedés visszautasítása. 

## Megjelenésük
Az Avarák külső megjelenésükben rendkívül egzotikus látványt nyújtanak. Magasak és vékonyak, végtagjaik három ujjban végződnek. Legjellemzőbb külső tulajdonságuk azonban az, hogy bőrüket különböző színek kombináció borítják. Ha ez eltér a megszokottól pl. egy újszülött kóbor bőre csak fekete vagy fehér, azt rossz vagy jó előjelnek tekintik. Mindez persze attól függ, hogy az adott csoport milyen szemlélettel rendelkezik.  Fejformáik sem egyforma, más-más variációk fordulhatnak elő. Nyílt, barátságos tekintetük tökéletesen tükrözi békés természetüket. 

!!Élet és kultúra
“Nem a cél a fontos, hanem az út, amelyen eljutsz a célig.” 
A Kóborok folyamatos mozgásban vannak. Az út az ő otthonuk, az életük.  Vagonok, kiskocsik csoportosulásaival szinte egy karavánt alkotnak, ám karavánukat családnak, azaz ajlának nevezik. Egy ajlában minden kis családnak megvannak a saját vagonjaik, és mindenkinek megvan a maga szerepe a törzsön belül. Felelősök vannak a kocsik elrendezéséért, a navigációért, az élelem szerzéséért és elkészítéséért, az éjjeli és nappali őrségért, az állatok jóllétéért, gyerekek figyelemmel tartásáért, tanításokért, a szórakoztatásért, mely énekek, mesék, és drámák bemutatását takarják. 
Egy ajlának általában két fő rendeltetése van az út során: A tudás gyűjtése és tovább adása, valamint a kereskedés. Mivel világokon át vándorolnak, mindenhonnan összegyűjtenek ezt-is azt-is, a helyi mondákat, dalokat történeteket, pletykákat, amelyeket további világokba örömmel szórnak szét tanításokon vagy szórakoztatáson keresztül. Ezért sokan az avarák közül tanárok, tudósok lesznek, mivel az utazás során szerzett tudásukkal és tapasztalataikkal elősegíthetik az általános ismeretek gazdagítását.
A különböző világokban szerzett áruikkal szinte egy vándorló “minipiac”-nak felelnek meg. Vannak olyan világok, melyek szülöttei nem biztos, hogy el tudnak jutni a világokat csomópontként összekötő nagy Piac-ra, ezért az avarák azok, akik a temérdeknyi különböző áru közül néhányat elhoznak az egyszerű emberek számára. Ebből kifolyólag gyakran előfordul, hogy olyan áru is a birtokukba kerül, amely nem feltétlen fordul meg a Piacon… 

 !!Az Ajándék
Mivel a világuk elpusztult a háború alatt, az Angyalok mint egy engesztelőként egy ajándékot adtak az Avaráknak. Amikor újra születnek a Bárkára lelkük két részre szakad. Egyik része a testükbe másik része pedig egy őket kísérő egzotikus állat testébe kerül. 
Ezt a lélekállatot, Arkadash-nak nevezték el. A Kóborok arkadashai valamilyen állat képében bukkanak elő a kóbor születésekor. Ez az állat alkalmanként változik, egészen addig, amíg a kóbor fel nem nő, és egy érett személyiséggé nem fejlődik. Ilyenkor az arkadash megállapodik egy alakban és abban a formában kíséri tovább társát. Ezen állatok képesek a kommunikációra, teljes értékű lényeknek számítanak a maguk nevében. Mivel a Kóborok soha nem fognak otthont találni, így a világok közötti véget nem érő útjuk során sosem lesznek magányosak. 
Az avarát és az arkadasht nem lehet szétválasztani. Ha ez megtörténne, mindketten belehalnának. Csak nagyon kevesen bírják elviselni a nagyobb távolságokat az arkadashuktól. Fontos kiemelni azt is, hogy ha az egyik megsérül, azt megérzi a másik is, ha az egyikük meghal, akkor a másik is életét veszti. 
